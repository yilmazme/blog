Havalar soğumaya başlayalı çok oldu. Bir ara yapraklar da dökülmüştür. Göçmen kuşları iplik iplik olmuş, serin sazlar, göletler üstünden uçmuştur. Bunları görmeyeli birkaç yıl oluyor. Nem kokan apartman dairelerine hapsoldum, artık bir şey göremiyorum. Sevmiyorum hayatımı, bu kimse için yabancı, duyulmadık bir şey değil. Bu beton yığınlarında kalmak için kendimi inandırabildiğim bir nedenim de yok. Bu da hemen herkes için geçerli ama ben bunları aklımdan çıkaramadan yaşıyorum. Sanırım yerime alışamadım. Geçen onca yıla rağmen yer yüzünün herhangi bir noktasını evim olarak görmedim.
